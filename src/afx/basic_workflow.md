# אופן העבודה הבסיסי
ניתן לחלק את העבודה על טייפ
הנעשה בתוכנה חיצונית
(כדוגמת After Effects)
לחמישה שלבים בסיסיים:

1. **חיתוך** -
חיתוך קטע וידאו מהפרק
עם הפריימים הרלוונטיים לטייפ.
2. **יבוא לתוכנת העריכה** - 
פותחים פרויקט בתוכנה בה נעצב את הטייפ
ומוודאים שהוידאו החתוך
נטען כמו שצריך
ושהצבעים של הוידאו
לא נפגעו באיזושהי צורה.
3. **עיצוב** - 
התאמה ועיצוב של הטקסט
בעזרת התוכנה שנבחרה.
4. **ייצוא** -
מייצאים קובץ וידאו נקי
המכיל רק את החלקים שעיצבנו.
5. **בדיקות** - 
פותחים את הטייפ ב-avisynth
ומנסים לדמות תנאים שקרובים עד כמה שיותר לקידוד הסופי,
בודקים שהטייפ משתלב היטב,
שאין קפיצות ושהצבעים מדויקים מספיק.

## גישות שונות לחיתוך טייפ
כמו ששמתם לב,
בעיצוב הטייפ ישנם מספר שלבים
המערבים קידוד של הוידאו, 
ולכן נשאף להשתמש בכמה שיותר קודקים
שאינם מאבדי איכות.
בהליך עבודה אידאלי,
נחתוך את הקטע הרצוי
ללא אובדן איכות
מהוידאו שקיבלנו מהמקודד
(אחרי פילטור),
נעבוד איתו בתוכנה הרלוונטית,
ונייצא ממנה קובץ ללא אובדן איכות
אותו נעביר למקודד.

ישנן מספר גישות לחיתוך ועבודה עם טייפים.
הגישה של [KaT](https://kateam.org),
הנהוגה בפנסאב הישראלי,
וגישה אלטרנטיבית שנהוגה בפנסאב הגרמני.
ההבדלים בין הגישות מתבטאים בקודקים בהם משתמשים,
במידת הפגיעה באיכות הוידאו בשלבים השונים של העבודה,
בשמירה על דיוק צבעים
ובטיפול במקרי קצה.
